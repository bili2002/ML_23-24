
Тази година баскетболният отбор TeamBasket отбелязва 10 години от своето създаване. Напоследък все по-често се случва новопостъпили играчи да напускат отбора след един-два сезона. Това не позволява добро сработване между играчите и води до чести проблеми в комуникацията по време на мач. За да се справи с този проблем, отделът "Човешки ресурси" на отбора решава да използва методи от машинното самообучение и се свързва с Вас, за да оптимизира стратегиите за подбор на играчи и така да осигури дълги и успешни кариери за своя състав. Вие решавате да разработите модел, който прогнозира продължителността на баскетболните кариери за играчи, избрани в TeamBasket. Той ще класифицира играчите в две категории: тези, които е вероятно да имат кариера, продължаваща 5 години или повече, и тези, които е вероятно да имат кариера, по-кратка от 5 години.

Отделът ви предоставя подробен набор от данни, съдържащ данни за баскетболисти, извлечени по време на игра. Описание на колоните:

    Name - Име на играч.
    GamesPlayed - Брой изиграни мачове с отбора.
    MinutesPlayed - Общ брой минути, които игач е играл.
    PointsPerGame - Средно количество отбелязани точки.
    FieldGoalsMade - Брой успешни кошове.
    FieldGoalsAttempt - Брой опити за кош.
    FieldGoalPercent - Процент на успешни кошове.
    3PointMade - Брой вкарани кошове, носещи по три точки.
    3PointAttempt - Брой опити за вкарване на кош, носещ три точки.
    3PointPercent - Процент на вкарани кошове, носещи по три точки.
    FreeThrowMade - Брой успешно изпълнени свободни удари.
    FreeThrowAttempt - Брой изпълнени свободни удари.
    FreeThrowPercent - Процент на успешно изпълнени свободни удари.
    OffensiveRebounds - Брой продължени атаки. Продължена атака се получава, когато играч задържи притежанието на топката след пропускане на кош в течението на играта или след неуспешен свободен удар.
    DefensiveRebounds - Брой спрени атаки. Спряна атака се получава, когато дефанзивен играч вземе топката след пропускане на кош от играч на противниковия обор.
    Rebounds - Брой опити за спиране или продължаване на атаката.
    Assists - Брой асистенции.
    Steals - Брой пресечени подавания.
    Blocks - Брой блокади.
    Turnovers - Брой контраатаки, започнати от играча.

Изисквания за домашната работа:

1. Да се демонстрират техники за машинно самообучение без учител.
2. Да се анализират статистически характеристики, описващи данните.
3. Да се провери за наличие на липсващи стойности и, ако такива съществуват, да се запълнят по подходящ начин.
4. Да се провери за наличие на крайни (екстремални) стойности.
5. Да се направи анализ на зависимостите, илюстриран с подходящи визуализации с pandas, matplotlib и seaborn. Да се създадат поне 5 графики, придружени с коментари. Да се направи поне 1 дендограма.
6. Да се приложи подходящ алгоритъм за компресиране на информацията и намаляване на размерността на данните до две колони.
7. Да се сравнят поне 4 различни алгоритъма за клъстеризация върху новополучените двумерни данни чрез създаване на подходящи графики. Резултатите да се сравнят преди и след скалиране.
8. Да се направят допълнителни експерименти, които проверяват дали при по-голям брой клъстери се получават по-добри групирания в двумерното пространство.

Анализирайте данните, документирайте намерени зависимости и създайте модел, който етикетира новопостъпили данни за баскетболисти и определя дали ще бъдат част от отбора за повече от 5 години.
